„46-

nonnihil ad id contulit, ut argenteae et posterioris aetatis ex-
empla conjungerem3 saepe enim dubitari potest, utri aetati cum
tituli, tum loci Italae attribuendi sint. Origines Isidori et
Glossas‚ quamquam nonnulla in eas ex prisca lingua Latina
fluxisse constat, tamen postremae parti attribui, quia multa in
iis sunt, quae ex vulgari sermone eius quo compositae sunt
aetatis hausta esse apparet, velut apud Isidorum ,folia‘‚ in Glos-
sis casselanis saeculi septimi ,prata‘ et ,membra‘ feminina effe-
runtur.

De eis formis, quas alia aetate alio genere adhibitas esse
dixi, haud ignoro saepe non prorsus exploratum esse, utra
vetustior sit, cum magna pars librorum Latinorum non usque
ad nostra tempora propagata sit, praeterquam quod lingua La-
tina et multo ante floruit, quam ad libros conficiendos adhibita
est, et non tota in scripta est redacta. Ac ne ex iis quidem,
quae servata sunt, me omnia, quae huc pertinent, colligere po·
tuisse iterum legentes commonefaciam. Quare, si dixi prisca
vel aurea linguae Latinae aetate neutra in feminina esse con-
versa etc., nonnunquam nihil aliud comprobare volebam nisi,
quoad nobis nota sunt, primo illo, deiude hoc genere substan-
tiva illa scripta inveniri. Tamen perspicuitatis causa ea, quae
diversis temporibus diverso genere usurpantur, ab iis, quae ea-
dem fere aetate aliis alio genere locis existunt, separanda esse
existimavi, et haec quidem illis anteposui.

In iis autem, quae dubia sunt, causis ex significatione vo-
cabulorum sumptis, utra forma antiquior sit pro certo c’oncludi
posse mihi quidem persuaderi non potest, cum ubique linguae
licentia certis rationis normis regi non possit. Dixerit quispiam
eas formas, quae apud vetustissimos modo scriptores raro usur-
patae postea plane aboleverunt, primitivas esse. Sed ne hoc
quidem, quamvis aliquam habeat verisimilitudinem, pro certo
audeam contendere. Quare plerumque in eo acquiescamus, ut
prisca illa aetate viribus populi vigentibus linguam diversis for—
mis abundasse intellegamus.

Graeca autem vocabula, quae a Latinis diverso attributa
sunt generi, etiamsi non proprio suo genere in lingua Latina
antea leguntur, non omittenda esse censui, cum in his imprimis
jam priscis temporibus generis confusionem irrupisse cognoscere-
tur. Ea autem, quae, cum aGrraecis duplici proferrentur
genere, a Latinis vario genere in suam linguam inducta sunt,

