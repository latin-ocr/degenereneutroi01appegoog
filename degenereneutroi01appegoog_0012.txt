1.

Imperio Romano a Germanis deleto, cum ex linguae Latinae,
per aliquot saecula vulgi imperitia ac negligentia in confusionem
datae, ruinis Romanicae quas vocamus efflorescerent linguae, et
formarum commutatione et eo, quod intercedit inter veteres et
recentiores populos, ingenii discrimine factum est, ut complures
distinctiones grammaticae evanescerent. Ac nomina quidem du·
plicem potissimum fortunae vicissitudinem experta esse videmus,
alteram casuum formis intermortuis, exstincto genere neutro al·
teram. Illorum in locum, lieentia sermonis vulgaris adscita, prae-
positiones cum substantivis conjunctae successerunt, hoc praeter
pauca quaedam vestigia ita deletum est, ut multo major pars
neutrorum in masculina, minor in feminina converteretur.

Huius commutationis quae fuerint in ipsa lingua Latina, prae-
cipue in sermone vulgari et in medii aevi Latinitate, causae et
initia, paulo accuratiuS, quam adhuc sactum est, exponere in ani·
mum induxi, et ita quidem, ut neutrorum in feminina mutatorum
praecipuam rationem habeam. Quae quoniam cum tota decli-
nationum et generum in lingua Latina permutatione maxime
cohaerent, hanc mihi paucis illustrandam esse existimavi.

Linguam igitur Latinam, qnam certis grammaticorum regulis
adstrictam pueri in ludis discunt, initio formarum multitudine
abundasse, deinde ea aetate qua clarissimi florerent poetae et·
oratores, quamvis in angustius redactam, non totam certis finibus
ac normis regi potuisse, postremo autem, sermone vulgari usque-
quaque irrumpente, magis magisque depravatam et ab aureae
quam vocamus aetatis elegantia et concinnitate longe esse re·
motam, virorum doctorum nostra praecipue aetate quaestionibus
satis intellectum est.

Si ad genus substantivorum animum attendimus, non pauca
nomina in priscis litteris Latinis eodem genere videmus
esse adhibita, quod, cum per aliquot saecula aut oblivione obru-

